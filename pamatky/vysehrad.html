<!DOCTYPE html>
<html>
    <head>
        <meta charset="utf-8">
        <title>webLunovaKoutsky</title>
        <link href="style.css" rel="stylesheet" type="text/css"/>
    </head>
    <body> 
       <h1>Vyšehradská pevnost</h1>
    			<p>Tato stará pevnost byla založena ve druhé polovině 10. století. Vyšehrad byl ve druhé polovině 11. a první polovině 12. století hlavním sídlem přemyslovských knížat a v této době vznikla většina staveb. Navštívit můžete cennou románskou rotundu sv. Martina z 11. století (nejstarší zachovaná stavba v Praze), gotický kostel sv. Petra a Pavla (koncem 19. století přestavěn novogoticky a ve 20. letech 20. století vymalován barevnými secesními freskami) a hřbitov Slavín, na němž jsou pohřbeny slavné české osobnosti, například Karel Čapek, Antonín Dvořák, Alfons Mucha a Bedřich Smetana. Celý areál je dnes udržován jako krásný park s vyhlídkami na řeku a se spoustou otevřeného prostoru k rekreaci – ideální místo na nedělní piknik s vyhlídkou.</p>
    		<h1>Kapitulní chrám sv. Petra a Pavla</h1>	
    			<p>S vrcholu bájných vyšehradských skalisek majestátně shlíží impozantní kostel svatého Petra a Pavla, památka snadno rozpoznatelná díky dvojici štíhlých novogotických věží. Stavba kostela svatého Petra a Pavla započala v 11. století na zakázku české šlechty; původně byl kostel románský. Milovaný císař Svaté říše římské Karel IV. jej ve 14. století nechal přestavět v gotickém stylu a ve 20. letech 18. století proběhla barokní rekonstrukce. Josef Mocker jeho další přestavbou v roce 1895 založil novogotický sloh. Na konci 19. století získal také chrám své charakteristické věže, které představují jednu z výrazných dominant hlavního města Prahy, a neobvyklou secesní výzdobu interiéru. V 80. letech 20. století prošel chrám generální rekonstrukcí a v roce 2003 byl papežem Janem Pavlem II. povýšen na baziliku minor. Na severní a východní straně chrámu se nachází Vyšehradský hřbitov se Slavínem, kde je pohřbena řada významných českých skladatelů, spisovatelů, politiků a dalších významných osobností.</p>
    		<h1>Vila Kovařovic</h1>
    			<p>Přímo pod majestátními skalisky Vyšehradu leží nevelký blok s několika pozoruhodnými budovami: neoklasicistní vilou Emila Králíčka, modernistickou Sequensovou vilou od architekta Otakara Novotného a působivou kubistickou Kovařovicovou vilou od Josefa Chochola. Kovařovicova vila je povinnou zastávkou každého milovníka architektury, pochopitelně hned po prohlídce domu U Černé Matky Boží. Vila je úžasným vyjádřením kubismu inspirovaným Braquovými a Picassovými díly. Kubistická je nejen podoba vily, ale též zahrady a záhonů, kovového plotu a dokonce i venkovního schodiště. Fasádu budovy neustále proměňuje hra světla, které se odráží od jejích kubistických tvarů, čímž dává vzniknout zajímavým stínům a pohybům.</p>
    </body>
</html>