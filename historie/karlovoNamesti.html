<!DOCTYPE html>
<html>
    <head>
        <meta charset="utf-8">
        <title>webLunovaKoutsky</title>
        <link href="style.css" rel="stylesheet" type="text/css"/>
    </head>
    <body> 
        <h1>Karlovo náměstí</h1>
        <p>Karlovo náměstí na Novém Městě je největším náměstím v Praze a jedním z největších v Evropě. Na Karlově náměstí toho najdete mnoho – zalesněnou oblast, park, rušné ulice, budovu radnice, linky tramvaje i vstupy do metra. Na rušném Karlově náměstí býval kdysi velký trh s dobytkem a rybí trh a sloužilo také jako místo pro přehlídky císaře Karla IV., kde o Velikonocích vystavoval korunní šperky a sbírku svatých relikvií. Karlovo náměstí je tak velké, že na něm lehce najdete místečko na piknik. Můžete zde také trávit čas obdivováním soch – například českých spisovatelek Elišky Krásnohorské a Karolíny Světlé či vědce Jana Evangelisty Purkyně – fontán, záhonů a zajímavě tvarovaných jírovců. Karlovo náměstí je pěkným místem k posezení s knížkou, s kávou nebo s přáteli a je obklopeno mnoha restauracemi, kavárnami a obchody. Nachází se v samém centru Nového Města, jen několik minut od nejcentrálnějších částí Prahy. Nachází se také nedaleko Vltavy, Tančícího domu a dalších architektonicky zajímavých míst. Přímo na Karlově náměstí najdete barokní kostel sv. Ignáce, Faustův dům a Novoměstskou radnici s věží postavenou krátce po založení Nového města v roce 1348, jež byla místem první pražské defenestrace, která byla předzvěstí husitských válek v 15. století. Karlovo náměstí byste si neměli nechat ujít, pokud se vydáte na prohlídku pražských památek.</p>
    </body>
</html>