<!DOCTYPE html>
<html>
    <head>
        <meta charset="utf-8">
        <title>webLunovaKoutsky</title>
        <link href="style.css" rel="stylesheet" type="text/css"/>
    </head>
    <body> 
       <h1>Malá Strany</h1>
        		<p>Malá Strana, přezdívaná barokní perlou Prahy, je nejkouzelnější a nejromantičtější částí Prahy. Dějiny Malé Strany však sahají mnohem dále než do období baroka, protože většina zdejších barokních staveb vznikla teprve po ničivém požáru v 16. století, jemuž padly za oběť dřívější stavby. Malá Strana se pyšní pohádkovým kouzlem, jež odolává času a udržuje živého ducha minulých staletí. Malá Strana začíná Karlovým mostem a je natěsnaná mezi řekou, Pražským hradem a okolními kopci. Mezi nejvýznamnější památky patří kostel Panny Marie Vítězné a Valdštejnský palác s impozantními zahradami.</p>
   		<h2>Malostranské náměstí</h2>
   			<p>	Toto náměstí je tepajícím srdcem Malé Strany již více než 10 století. Uprostřed něj se pyšně vypíná majestátní kostel svatého Mikuláše viditelný z obou břehů řeky. Toto mistrovské dílo baroka má impozantní, 70 metrů vysokou kupoli vymalovanou freskou Nejsvětější trojice. Stavba kostela začala počátkem 18. století a svůj rukopis do něho vtiskla řada vybraných barokních umělců, především malířů fresek. Wolfgang Amadeus Mozart hrál u svatého Mikuláše v roce 1787 na varhany. Další významnou stavbou na náměstí je palác Smiřických, kde se roku 1618 sešla česká šlechta a události, jež následovaly, rozpoutaly třicetiletou válku. Malostranské náměstí je významnou tramvajovou zastávkou a shromaždištěm davů turistů. V lednu 2008 na Malostranském náměstí otevřela první kavárna řetězce Starbucks v Česku.</p>
				</p>
				<p>Jak se tam dostat: tramvají 12, 20 nebo 22 na zastávku Malostranské náměstí. </p>
			<h2>Chrám Sv. Mikuláše</h2>
					<p>	Obrovská zelená kupole tyčící se nad Malostranským náměstím patří úžasnému chrámu svatého Mikuláše, který je jednou z nejkrásnějších ukázek 
					vrcholně barokní architektury ve střední Evropě. Tento impozantní kostel a katolická církev již celá staletí chrání a dohlíží na Malou Stranu. 
					Chrám v letech 1704-1755 postavil Kryštof Dientzenhofer a jeho syn Kilián Ignác Dientzenhofer. Ve své době byl jejich stavební sloh považován za radikální, odtud název čes
					ké radikální baroko. Oba stavitelé Dientzenhoferové se nechali inspirovat barokními stavbami severní Itálie, zvláště těmi, jež navrhoval Guarino Guarini. K základním znakům radikálního baroka,
					jehož je svatý Mikuláš prvotřídní ukázkou, patří svůdné zakřivení stěn a setkávání vejčitých prostor. Při vstupu se ocitnete v pozlaceném barokním snu. Všimněte si skvostné fresky Apoteóza svatého
					Mikuláše od Johanna Krackera, jež zdobí strop chrámové lodi – je jednou z největších fresek v Evropě. Na zdejší varhany s 2500 píšťalami, jejichž zvuk se rozléhá po celém ohromném kostele, jednou 
					hrál sám Mozart. Pokud v Praze toužíte spatřit jednu jedinou barokní stavbu, zajděte ke svatému Mikuláši a stoprocentně nebudete litovat.
					</p>
					<p> Malostranské náměstí 38, Praha 1.</p>
			<h2>Petřín</h2>
					<p>Na nádhernou starou Prahu shlíží stejně krásný vrch Petřín, jeden z dávných vinohradů Karla IV. Sem chodí za slunných jarních dní Pražané odpočívat pod rozkvetlé třešně a za vlahých letních nocí vonět k růžím. Petřín je také jedním z nejlepších míst, odkud lze pořídit krásné fotografie hlavního města. Výšlap na Petřín je strmý, ale můžete se svézt lanovkou buď do letní restaurace Nebozízek nebo až na vrchol. Na Petříně se nachází zmenšenina Eiffelovy věže, Petřínská rozhledna, která byla postavena v roce 1891 u příležitosti Jubilejní zemské výstavy. Naskytne se vám z ní jeden z nejlepších výhledů na Prahu. V těsné blízkosti věže je zrcadlové bludiště pro děti i dospělé, fontány a pěšiny vedoucí ke skrytým zahradám. V zahradě Kinských narazíte na tradiční dřevěný kostelík původem až z Ukrajiny a na dvě jezírka s umělým vodopádem. Petřín, který je ideálním místem pro celodenní odpočinek či piknik, je nejnavštěvovanější 1. května, kdy se sem pod rozkvetlé třešně chodí líbat milenci, aby stvrdili svou lásku. Za návštěvu stojí také přilehlý Strahovský klášter.</p>
				
    </body>
</html>