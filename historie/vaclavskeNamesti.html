<!DOCTYPE html>
<html>
    <head>
        <meta charset="utf-8">
        <title>webLunovaKoutsky</title>
        <link href="style.css" rel="stylesheet" type="text/css"/>
    </head>
    <body> 
        <h1>Václavské náměstí</h1>
        		<p>Václavské náměstí, jedno z nejdůležitějších živoucích muzeí Prahy, kterému dominuje socha českého patrona, netřeba Čechům zdlouhavě představovat. Snad každý Pražan někdy přišel na schůzku „pod ocasem“ ke svatému Václavovi. Nejedná se o náměstí v pravém slova smyslu, ale spíše o bulvár, který je ideálním místem pro setkání velkého množství lidí. Václavské náměstí tak je a bylo zejména ve 20. století dějištěm mnoha důležitých a vzrušujících událostí v české historii. Původně koňský trh, Václavské náměstí či zlidověle Václavák, dostal svoje jméno v roce 1848 během národního obrození. V roce 1918 přečetl Alois Jirásek před sochou sv. Václava prohlášení o nezávislosti Československa. Později využívali náměstí nacisté k pořádání masových demonstrací a v roce 1945 se zde konalo Pražské povstání, během kterého bylo zničeno několik budov kolem Národního muzea, jež byly později nahrazeny obchodními domy. V letech 1968 až 1969 se na Václavském náměstí odehrálo několik významných událostí. Václavské náměstí bylo svědkem invaze sovětských vojsk, jejichž tanky ostřelovaly budovu Národního muzea v domnění, že se jedná o Český rozhlas, a také upálení Jana Palacha a Jana Zajíce na protest proti okupaci Československa (dnes jejich smrt připomíná nenápadný bronzový kříž umístěný v dlažbě před Národním muzeem). Václavském náměstí bylo také v roce 1969 dějištěm oslav výhry československého hokejového týmu na Sovětskou unií v rámci Mistrovství světa v hokeji. Nakonec nesmíme zapomenout zmínit také notoricky známou sametovou revoluci, v níž v roce 1989 sehrálo Václavské náměstí hlavní úlohu, neboť se na něm sešly desítky tisíc lidí. Dnes Václavské náměstí, které se nachází blízko hranice mezi Prahou 1 a Prahou 2, lemují obchody, hotely a sídla společností. Protíná jej několik tramvajových linek a na každém jeho konci se nacházejí stanice metra. V noci oživují oblast noční kluby, bary a množství kaváren a restaurací.</p>
    
    </body>
</html>